<!DOCTYPE html>
<html lang="fa" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>رمز‌ارز جدیدترین ابزار ایران برای تاب‌آوری در مقابل تحریم‌ها - فیلتربین</title>
    
    <!-- Favicon -->
    <link rel="icon" type="image/svg+xml" href="../../assets/logo/logo.svg">
    
    <!-- Fonts -->
    <link rel="stylesheet" href="../../assets/Font/fontiran.css">
    
    <!-- Stylesheets -->
    <link rel="stylesheet" href="../../css/style.css">
    <link rel="stylesheet" href="../../css/components.css">
    <link rel="stylesheet" href="../../css/article.css">
</head>
<body class="article-template">
    <article 
        data-id="4" 
        data-category="شبکه و سیاستگذاری" 
        data-author="تیم فیلتربین" 
        data-date="۱۵ مهر ۱۴۰۴" 
        data-reading-time="20"
        data-excerpt="در ماه سپتامبر تنها بر‌ اساس اختلال‌های شناسایی شده،‌ اینترنت ایران در یک ماه معادل ۲۵ روز کامل اختلال را تجربه کرده است."
        data-tags="رمز‌ارز,سیاستگذاری,اینترنت,فیلترینگ"
        data-featured="false">
        
        <!-- Main Content Wrapper -->
        <div class="article-content-container">
            <!-- Main Article Content -->
            <main class="article-main-content">
                <div class="article-body-card">
                    <img class="article-image" src="/assets/images/ramzarz/cover.png" alt="رمز‌ارز و تحریم‌ها">
                    <div class="article-body-content">
                        <h1 class="article-body-title">رمز‌ارز جدیدترین ابزار ایران برای تاب‌آوری در مقابل تحریم‌ها</h1>
                        <p class="article-lede">در ماه سپتامبر تنها بر‌ اساس اختلال‌های شناسایی شده،‌ اینترنت ایران در یک ماه معادل ۲۵ روز کامل اختلال را تجربه کرده است.</p>
            
            <p>در ماه سپتامبر تنها بر‌ اساس اختلال‌های شناسایی شده،‌ اینترنت ایران در یک ماه معادل ۲۵ روز کامل اختلال را تجربه کرده است. با وجود ادعاهای رسمی درباره «بهبود کیفیت اینترنت»، حتی مسئولان وزارت ارتباطات اذعان کردند که ۸۰٪ کاربران از VPN استفاده می‌کنند و ۷۰٪ ترافیک کشور از مسیر فیلترشکن‌ها عبور می‌کند. از سوی دیگر در این ماه علی‌رفم وعده‌ی «تحول دیجیتال و حمایت از اقتصاد نوآوری»، مسیر سیاست‌گذاری به‌سمت تمرکز، کنترل و محدود‌سازی بیشتر پیش می‌رود.</p>

            <blockquote>
            در سپتامبر ۱۵۸ مورد اختلال اینترنت شناسایی شد - بیش از دو برابر ماه آگوست - که در مجموع ۶۱۷ ساعت و ۱۵ دقیقه طول کشید، معادل ۲۵ روز کامل اختلال در یک ماه.
            </blockquote>

            <h2>دسترسی به اینترنت و زیرساخت</h2>

            <h3>گزارش اختلال‌های اینترنت</h3>
            
            <p>در ماه سپتامبر، یعنی از ۱۰ شهریور تا ۱۰ مهرماه، در مجموع ۱۵۸ مورد اختلال اینترنت از طریق ابزارهای مختلف پایش شبکه، از جمله وب‌سایت پایش اینترنت آیو‌دا (IODA)، رادار آروان‌کلاد و داده‌های کلاد‌فلر (Cloudflare) شناسایی شده است. مجموع بازه‌های این اختلال‌ها در ماه گذشته به ۶۱۷ ساعت و ۱۵ دقیقه می‌رسد که معادل حدود ۲۵ روز کامل در یک ماه است.</p>

            <p>در مقایسه با ماه آگوست، می‌توان گفت میانگین طول هر اختلال در سپتامبر کوتاه‌تر بوده است؛ چراکه در حالی‌که ۱۵۸ اختلال در مجموع ۶۱۷ ساعت به طول انجامید، در ماه آگوست ۶۰ اختلال ثبت شد که در مجموع ۶۸۰ ساعت ادامه داشت. بیشترین سهم اختلال مربوط به هفته چهارم ماه سپتامبر یعنی از ۳۱ شهریور تا ۸ مهرماه بوده است.</p>

            <img class="article-image" src="/assets/images/ramzarz/pic1.svg" alt="نمودار سهم هفتگی اختلالات اینترنت">

            <p>از منظر تعداد کاربران تحت‌ تأثیر، می‌توان گفت اختلال‌های ماه گذشته عمدتاً در مقیاس متوسط رخ داده‌اند. به‌عبارت دیگر، بیش از ۷۰ درصد اختلال‌ها از نوعی بوده‌اند که بر اساس شاخص‌هایی از جمله نوع اپراتور، زمان وقوع، موقعیت جغرافیایی، در هر مورد، تجربه‌ی کاربری حدود ۵۰۰ هزار تا یک میلیون نفر را مختل کرده‌اند. به زبان ساده، در ۷ مورد از هر ۱۰ اختلال، دسترسی به اینترنت برای نیم تا یک میلیون کاربر با اختلال همراه بوده است.</p>

            <p>در مقایسه با ماه آگوست، نکته‌ی قابل‌توجه این است که در ماه گذشته، بیشتر اختلال‌ها بر گروه‌های کوچکتری از کاربران تاثیر داشتند؛ به این معنا که هر اختلال، حداکثر بر حدود ۵۰۰ هزار کاربر اثر می‌گذاشت.</p>

            <img class="article-image" src="/assets/images/ramzarz/pic2.svg" alt="نمودار اختلالات بر اساس تعداد کاربران">

            <p>داده‌های ماه سپتامبر نشان می‌دهد که بیش از ۹۰ درصد اختلال‌های اینترنت ناشی از مشکلات در مراکز داده بوده است. در ماه آگوست نیز، بیشترین اختلال‌های شناسایی‌شده به همین مراکز مربوط بودند؛ احتمالا همچنان قطعی برق یکی از عوامل ناپایداری در مراکز داده است.</p>

            <p>از نظر زمان وقوع اختلال‌ها، حدود ۶۰ درصد از آن‌ها در ساعات غیراوج مصرف (مانند بازه‌ی نیمه‌شب تا ۶ صبح) رخ داده‌اند. نکته‌ی قابل‌توجه در مقایسه با ماه آگوست این است که در آن ماه، سهم اختلال‌هایی که در ساعات اوج مصرف اتفاق افتادند، بیشتر بود.</p>

            <img class="article-image" src="/assets/images/ramzarz/pic3.svg" alt="نمودار زمان وقوع اختلالات">

            <p>از نظر گستره‌ی جغرافیایی، بیش از ۹۰ درصد اختلال‌های ماه سپتامبر تنها در سطح یک استان رخ داده‌اند و تنها حدود ۷ درصد از موارد، چند استان را به‌طور هم‌زمان درگیر کرده‌اند. همین الگو در ماه آگوست نیز مشاهده شد؛ به‌گونه‌ای که بیشتر اختلال‌ها در سطح یک منطقه یا شهر محدود بوده و کمتر به چند منطقه‌ی هم‌زمان گسترش یافته‌اند.</p>

            <h3>روایت رسمی و واقعیت کاربران</h3>

            <p>در سپتامبر روایت‌های رسمی مقام‌های دولت همچنان تلاش داشتند تصویری مثبت از کیفیت اینترنت ارائه دهند؛ از اعلام خبر «رشد ترافیک» و تقویت «دیپلماسی فیبرهای دریایی» در منطقه تا راه‌اندازی سامانه‌های پایش کیفیت. اما تجربه کاربران خلاف این ادعاها را روایت می‌‌کند: کیفیت پایین و ادامه فیلترینگ. حتی مسئولان وزارت ارتباطات اذعان کردند که ۸۰ درصد کاربران ناچار به استفاده از VPN هستند و ۷۰ درصد ترافیک کشور از مسیر وی‌پی‌ان می‌گذرد؛ واقعیتی که نتیجه مستقیم سیاست‌های فیلترینگ است.</p>

            <p>در حالی که دولت بارها بر حمایت از اقتصاد دیجیتال تأکید کرده، مسدودسازی ناگهانی پلتفرم سلامت‌محور «دکتر دکتر» بار دیگر بی‌ثباتی محیط حقوقی و تهدید اعتماد عمومی به کسب‌وکارهای دیجیتال را پررنگ کرد. این اقدام ناگهانی که بدون اطلاع قبلی انجام شده، با اعتراض انجمن تجارت الکترونیک تهران همراه شد. سایت «دکتر‌دکتر» از صبح ۳۰ شهریور از دسترس خارج شد و از یکم مهر دوباره در دسترس قرار گرفت.</p>

            <h2>سیاستگذاری‌ها</h2>

            <h3>رمز‌ارزها زیر ذره‌بین</h3>

            <p>در ماه سپتامبر، سیاست‌گذاری‌های مرتبط با رمز‌ارزها در ایران وارد مرحله‌ای تازه شد که بیش از هر زمان دیگری بر محدودسازی و نظارت متمرکز بود. روندی که ریشه در «نظام‌نامه رمز‌ارز» مصوب شورای عالی فضای مجازی در دی‌ماه سال گذشته دارد و اکنون در قالب آیین‌نامه‌ها و مقررات اجرایی بانک مرکزی، سازمان بورس و سایر نهادهای حاکمیتی خود را نشان می‌دهد.</p>

            <p>تقسیم‌بندی حوزه‌های رمزارز میان بانک مرکزی و سازمان بورس، تصویب مقررات سخت‌گیرانه تبلیغات، الزامات جدید برای صرافی‌ها و حتی تعیین سقف نگهداری استیبل‌کوین‌ها، همه نمونه‌هایی از این سیاست هستند که هدفشان تبدیل بازار رمز‌ارز به فضایی کاملاً تحت کنترل است.</p>

            <h3>تقسیم وظایف بین سازمان بورس و بانک مرکزی</h3>

            <p>بر اساس توافقات جدید، دارایی‌های سرمایه‌ای مانند توکن‌ها و اوراق بهادار بلاک‌چین زیر نظر سازمان بورس قرار گرفتند و رمز‌ارزها و رمزپول‌ها زیر نظر بانک مرکزی. این تفکیک مستقیم از نظام‌نامه ناشی می‌شود.</p>

            <p>تفکیک حوزه دارایی‌های سرمایه‌ای و ابزارهای پولی، با این حال، چالش‌های بزرگی نیز به همراه دارد. بنا به اظهارات فعالان حوزه تبادل رمزارز، مهم‌ترین مشکل، نبود تعریف واحد از «رمز‌ارز» و «رمزدارایی» میان نهادهاست. هر دستگاه برداشت خودش را دارد و همین باعث آشفتگی و ابلاغیه‌های متناقض می‌شود.</p>

            <h3>مقررات تبلیغات رمز‌ارزها</h3>

            <p>شورای عالی فضای مجازی در ۱۲ شهریور ۱۴۰۴ مصوبه «مقررات تبلیغات رمزدارایی‌ها» را ابلاغ کرد. تبلیغ پرداخت و استخراج رمز‌ارز ممنوع شد و تبلیغات فقط برای بازیگران مجاز و با هشدار ریسک ممکن است. این اقدام نیز ریشه در تکالیف نظام‌نامه دارد و نشان‌دهنده‌ ادامه مسیر محدود‌سازی و کنترل رمز‌ارزهاست.</p>

            <h3>ضوابط سخت‌گیرانه برای کارگزاران رمز‌پول</h3>

            <p>بانک مرکزی ۱۷ شهریور ماه پیش‌نویس «ضوابط کارگزاران رمز‌پول» را منتشر کرد و در مهرماه ۱۴۰۴، نسخه نهایی دستورالعمل «کارگزاران رمز‌پول» را تصویب کرد. نخستین سند رسمی این نهاد برای تنظیم‌گری مستقیم بازار رمز‌ارزها. این دستورالعمل، که ادامه همان پیش‌نویس بحث‌برانگیز تابستان است، چارچوب فعالیت صرافی‌های رمز‌ارزی را تعیین کرده و معاملات اهرمی را به‌طور کامل ممنوع کرده است.</p>

            <p>در نسخه نهایی، حداقل سرمایه برای کارگزاران نوع اول به ۴۰ میلیارد تومان و برای نوع دوم به ۴۰۰ میلیارد تومان کاهش یافته است (نسبت به ارقام ۵۰ تا ۱۰۰ میلیارد و ۴ تا ۱۰ هزار میلیارد در پیش‌نویس).</p>

            <p>مدیران صرافی‌های داخلی هشدار داده‌اند که این الزامات عملاً <span class="highlight">۹۵ درصد صرافی‌های کوچک و استارتاپی را از بازار حذف</span> کرده و راه را برای ورود بانک‌ها هموار می‌کند. پیامد این رویکرد، به باور آنان، کاهش نوآوری، افت نقدشوندگی، افزایش هزینه معاملات و در نهایت کوچ سرمایه و کاربران به بازارهای خارجی یا زیرزمینی خواهد بود.</p>

            <h3>سقف‌گذاری برای خرید و نگهداری استیبل‌کوین‌ها</h3>

            <p>در مهر ۱۴۰۴، بانک مرکزی در اقدامی تازه، سقف خرید سالانه استیبل‌کوین‌هایی مانند تتر را برای هر کاربر (حقیقی یا حقوقی) <span class="highlight">۵ هزار دلار</span> و سقف نگهداری را <span class="highlight">۱۰ هزار دلار</span> تعیین کرد. در دستورالعمل کارگزاران رمزپول با وجود حذف محدودیت برای واریز دارایی، هر تراکنش سالانه بالای ۵۰ هزار یورو برای اشخاص حقیقی یا ۵۰۰ هزار یورو برای حقوقی‌ها مستلزم ارائه مدارک مشروعیت دارایی به بانک مرکزی است.</p>

            <p>در کنار سیاست‌های محدودکننده خرید استیبل‌کوین‌ها، این بند می‌تواند به‌صورت عملی، حجم معاملات را کاهش داده و کاربران را به بازارهای غیررسمی سوق دهد. این تصمیم که با هدف «کنترل بازار و کاهش ریسک» اعلام شده، در عمل شکل تازه‌ای از مداخله در مالکیت دارایی‌های دیجیتال تلقی می‌شود.</p>

            <h3>فشارهای خارجی</h3>

            <p>در شهریور ۱۴۰۴ مجموعه‌ای از گزارش‌ها و بیانیه‌ها از سوی وزارت دفاع اسرائیل، وزارت خزانه‌داری آمریکا و رسانه‌های بین‌المللی منتشر شد که از توقیف ده‌ها کیف‌پول رمز‌ارزی، تحریم شبکه‌های مالی و ادعاهای فریز صدها میلیون تتر مرتبط با ایران خبر می‌دادند. پیام روشن این تحولات، افزایش فشار و ریسک سیستماتیک بر کاربران ایرانی رمزارز است.</p>

            <p>به‌ویژه استیبل‌کوین‌های متمرکزی مانند تتر که امکان فریز یا بلاک‌لیست شدن توسط ناشر را دارند، برای کاربران ایرانی ـ حتی افراد عادی که تخلفی نکرده‌اند ـ پرریسک‌تر از گذشته شده‌اند. این روند نشان می‌دهد که سیاست‌های تحریمی و امنیتی بین‌المللی عملاً مکمل سیاست‌های محدودکننده داخلی است و دسترسی امن به دارایی‌های دیجیتال برای کاربران ایرانی را بیش از پیش دشوار می‌کند.</p>

            <h3>تناقض در سیاست‌ها: رمز‌ارز ابزاری برای تاب‌آوری در برابر تحریم‌ها</h3>

            <p>در مهر ۱۴۰۴، در رویداد روز ملی تجارت الکترونیکی، برخی مدیران دولتی و نمایندگان بخش خصوصی رمز‌ارزها را به‌عنوان یکی از راهکارهای جایگزین دلار و ابزاری برای دور زدن تحریم‌ها مطرح کردند. رییس سازمان نظام صنفی رایانه‌ای کشور صراحتاً به استفاده از رمز‌ارز به‌جای دلار برای مقابله با فشارهای ناشی از فعال شدن مکانیسم ماشه اشاره کرد.</p>

            <p>این دیدگاه، هرچند از منظر تسهیل تجارت و تاب‌آوری اقتصادی قابل‌درک است، اما با سیاست‌های انقباضی داخلی در حوزه رمزدارایی‌ها، از محدودیت‌های اخیر بانک مرکزی گرفته تا ممنوعیت تبلیغ عمومی، در تضاد قرار می‌گیرد. در عین حال، برخی کارشناسان حاضر در این نشست تأکید داشتند که بدون سرمایه‌گذاری جدی در زیرساخت و حذف نگاه امنیتی به اقتصاد دیجیتال، ابزارهایی مانند رمزارز نمی‌توانند نقش مؤثری در تاب‌آوری اقتصادی ایفا کنند.</p>

            <p>با تصویب نهایی دستورالعمل کارگزاران رمز‌پول، بانک مرکزی عملاً جایگاه خود را به‌عنوان رگولاتور اصلی بازار رمز‌ارز تثبیت کرده است. اما این اقدام، برخلاف جهت‌گیری جهانی به‌سمت تنظیم‌گری باز و نوآورانه، بازار ایران را به‌سمت انحصار، تمرکز نهادی و نظارت سنگین مالی سوق داده است. در چنین چارچوبی، رمزارز دیگر ابزاری برای آزادی اقتصادی نیست؛ بلکه به بخشی از شبکه رسمی بانکی تبدیل می‌شود.</p>

            <h3>نظارت بر شبکه‌های اجتماعی در فرآیند استخدام</h3>

            <p>هیات عالی گزینش اعلام کرده از این پس صفحات عمومی افراد در شبکه‌های اجتماعی، به‌ویژه اینستاگرام، در روند گزینش بررسی می‌شود. این تصمیم عملاً دایره نظارت بر زندگی شخصی افراد را گسترش می‌دهد و به معنای نقض حریم خصوصی کاربران و استفاده از ابزارهای نظارتی تازه برای ارزیابی شایستگی‌های شغلی است.</p>

            <h3>بازگشت تحریم‌ها و پیامدهای ICT</h3>

            <p>با فعال‌شدن مکانیسم ماشه، محدودیت دسترسی ایران به تجهیزات سخت‌افزاری ICT تشدید خواهد شد. بازگشت تحریم‌ها بیش از هر چیز هزینه‌ها را افزایش می‌دهد، امنیت سایبری را تهدید می‌کند و مسیر توسعه ICT را متوقف می‌سازد.</p>

            <h3>کریدور رسمی ورود تجهیزات ICT</h3>

            <p>با احیای پروازهای باری فرودگاه پیام، اکنون هر هفته دو پرواز حامل تجهیزات IT و ICT وارد کشور می‌شود. ایجاد «گمرک تخصصی فاوا» با هدف فراهم شدن امکان رهگیری همه تجهیزات الکترونیکی (از گوشی و کارت‌خوان تا قطعات کامپیوتری و ارتباطی) از مهم‌ترین پروژه‌های پیام است که در حال پیشرفت و توسعه است.</p>

            <p>چنین سیاستی پیامدهایی جدی در حوزه حقوق دیجیتال دارد؛ چرا که الزام به استفاده از زیرساخت‌ها و سیستم‌عامل‌های «مورد تأیید رسمی» می‌تواند دسترسی آزاد کاربران و امنیت داده‌های شخصی را به‌شدت محدود کند.</p>

            <h3>پیش‌نویس اصلاح قانون تجارت الکترونیکی</h3>

            <p>پیش‌نویس اصلاح قانون تجارت الکترونیکی که در شهریور ۱۴۰۴ منتشر شد، یکی از اسناد مهم در مسیر بازنگری قوانین حوزه تجارت دیجیتال در ایران محسوب می‌شود و قرار است نسخه‌ای به‌روزرسانی‌شده از قانون ۲۰ ساله تجارت الکترونیکی باشد. اما با وجود به‌روزرسانی همچنان پلتفرم‌ها را در قبال محتوای کاربران مسئول می‌داند؛ مسئله‌ای که با استانداردهای جهانی مغایرت دارد. این پیش‌نویس به‌جای حل مشکلات، با ابهام‌های حقوقی و تهدید توسعه مدل‌های پلتفرمی همراه است.</p>

            <h2>جمع‌بندی</h2>

            <p>ماه سپتامبر ۲۰۲۴ تصویری روشن از جهت‌گیری سیاست‌گذاری دیجیتال در ایران ارائه می‌دهد: افزایش اختلالات اینترنت، گسترش فیلترینگ و وابستگی روزافزون کاربران به VPN، محدودسازی رمز‌ارزها و حذف صرافی‌های کوچک، نظارت بر شبکه‌های اجتماعی در فرآیند استخدام و رهگیری تجهیزات الکترونیکی.</p>

            <p>همه این موارد نشان می‌دهند که علی‌رغم شعارهای «تحول دیجیتال» و «حمایت از اقتصاد نوآوری»، مسیر واقعی سیاست‌گذاری به‌سمت تمرکز، کنترل و محدودسازی بیشتر پیش می‌رود. در چنین فضایی، نه تنها حقوق دیجیتال شهروندان نادیده گرفته می‌شود، بلکه زمینه‌های توسعه اقتصاد دیجیتال و نوآوری نیز به‌شدت محدود می‌شود.</p>
                        <!-- Article Tags -->
                        <div class="article-tags">
                            <h3>برچسب‌ها</h3>
                            <div class="tags-list">
                                <a href="#" class="tag">رمز‌ارز</a>
                                <a href="#" class="tag">سیاستگذاری</a>
                                <a href="#" class="tag">اینترنت</a>
                                <a href="#" class="tag">فیلترینگ</a>
                            </div>
                        </div>
                    </div>
                </div>
            </main>

            <!-- Sidebar -->
            <aside class="article-sidebar-right">
                <!-- Combined Share and Related Card -->
                <div class="sidebar-card combined-card">
                    <!-- Share Section -->
                    <div class="share-section">
                        <h4>اشتراک‌گذاری</h4>
                        <div class="share-buttons">
                            <button class="share-btn linkedin" title="LinkedIn">
                                <svg width="20" height="20" viewBox="0 0 24 24" fill="currentColor">
                                    <path d="M20.447 20.452h-3.554v-5.569c0-1.328-.027-3.037-1.852-3.037-1.853 0-2.136 1.445-2.136 2.939v5.667H9.351V9h3.414v1.561h.046c.477-.9 1.637-1.85 3.37-1.85 3.601 0 4.267 2.37 4.267 5.455v6.286zM5.337 7.433c-1.144 0-2.063-.926-2.063-2.065 0-1.138.92-2.063 2.063-2.063 1.14 0 2.064.925 2.064 2.063 0 1.139-.925 2.065-2.064 2.065zm1.782 13.019H3.555V9h3.564v11.452zM22.225 0H1.771C.792 0 0 .774 0 1.729v20.542C0 23.227.792 24 1.771 24h20.451C23.2 24 24 23.227 24 22.271V1.729C24 .774 23.2 0 22.222 0h.003z"/>
                                </svg>
                            </button>
                            <button class="share-btn whatsapp" title="WhatsApp">
                                <svg width="20" height="20" viewBox="0 0 24 24" fill="currentColor">
                                    <path d="M17.472 14.382c-.297-.149-1.758-.867-2.03-.967-.273-.099-.471-.148-.67.15-.197.297-.767.966-.94 1.164-.173.199-.347.223-.644.075-.297-.15-1.255-.463-2.39-1.475-.883-.788-1.48-1.761-1.653-2.059-.173-.297-.018-.458.13-.606.134-.133.298-.347.446-.52.149-.174.198-.298.298-.497.099-.198.05-.371-.025-.52-.075-.149-.669-1.612-.916-2.207-.242-.579-.487-.5-.669-.51-.173-.008-.371-.01-.57-.01-.198 0-.52.074-.792.372-.272.297-1.04 1.016-1.04 2.479 0 1.462 1.065 2.875 1.213 3.074.149.198 2.096 3.2 5.077 4.487.709.306 1.262.489 1.694.625.712.227 1.36.195 1.871.118.571-.085 1.758-.719 2.006-1.413.248-.694.248-1.289.173-1.413-.074-.124-.272-.198-.57-.347m-5.421 7.403h-.004a9.87 9.87 0 01-5.031-1.378l-.361-.214-3.741.982.998-3.648-.235-.374a9.86 9.86 0 01-1.51-5.26c.001-5.45 4.436-9.884 9.888-9.884 2.64 0 5.122 1.03 6.988 2.898a9.825 9.825 0 012.893 6.994c-.003 5.45-4.437 9.884-9.885 9.884m8.413-18.297A11.815 11.815 0 0012.05 0C5.495 0 .16 5.335.157 11.892c0 2.096.547 4.142 1.588 5.945L.057 24l6.305-1.654a11.882 11.882 0 005.683 1.448h.005c6.554 0 11.89-5.335 11.893-11.893a11.821 11.821 0 00-3.48-8.413Z"/>
                                </svg>
                            </button>
                            <button class="share-btn telegram" title="Telegram">
                                <svg width="20" height="20" viewBox="0 0 24 24" fill="currentColor">
                                    <path d="M11.944 0A12 12 0 0 0 0 12a12 12 0 0 0 12 12 12 12 0 0 0 12-12A12 12 0 0 0 12 0a12 12 0 0 0-.056 0zm4.962 7.224c.1-.002.321.023.465.14a.506.506 0 0 1 .171.325c.016.093.036.306.02.472-.18 1.898-.962 6.502-1.36 8.627-.168.9-.499 1.201-.82 1.23-.696.065-1.225-.46-1.9-.902-1.056-.693-1.653-1.124-2.678-1.8-1.185-.78-.417-1.21.258-1.91.177-.184 3.247-2.977 3.307-3.23.007-.032.014-.15-.056-.212s-.174-.041-.249-.024c-.106.024-1.793 1.14-5.061 3.345-.48.33-.913.49-1.302.48-.428-.008-1.252-.241-1.865-.44-.752-.245-1.349-.374-1.297-.789.027-.216.325-.437.893-.663 3.498-1.524 5.83-2.529 6.998-3.014 3.332-1.386 4.025-1.627 4.476-1.635z"/>
                                </svg>
                            </button>
                            <button class="share-btn twitter" title="X (Twitter)">
                                <svg width="20" height="20" viewBox="0 0 24 24" fill="currentColor">
                                    <path d="M18.244 2.25h3.308l-7.227 8.26 8.502 11.24H16.17l-5.214-6.817L4.99 21.75H1.68l7.73-8.835L1.254 2.25H8.08l4.713 6.231zm-1.161 17.52h1.833L7.084 4.126H5.117z"/>
                                </svg>
                            </button>
                            <button class="share-btn copy" title="کپی لینک">
                                <svg width="20" height="20" viewBox="0 0 24 24" fill="none" stroke="currentColor" stroke-width="2">
                                    <rect x="9" y="9" width="13" height="13" rx="2" ry="2"></rect>
                                    <path d="M5 15H4a2 2 0 0 1-2-2V4a2 2 0 0 1 2-2h9a2 2 0 0 1 2 2v1"></path>
                                </svg>
                            </button>
                        </div>
                    </div>

                    <!-- Divider -->
                    <div class="sidebar-divider"></div>

                    <!-- Related Articles Section -->
                    <div class="related-section">
                        <h4>مقالات مرتبط</h4>
                        <div class="related-list">
                            <a href="article-1.html" class="related-item">
                                <span class="related-item-number">۱</span>
                                <div class="related-item-content">
                                    <span class="related-item-title">کنترل به جای نوآوری؛ روایت توسعه نامتوازن هوش مصنوعی</span>
                                </div>
                            </a>
                            <a href="article-2.html" class="related-item">
                                <span class="related-item-number">۲</span>
                                <div class="related-item-content">
                                    <span class="related-item-title">میراث جنگ ۱۲ روزه: غلبه نگاه امنیتی بر اکوسیستم دیجیتال</span>
                                </div>
                            </a>
                            <a href="article-3.html" class="related-item">
                                <span class="related-item-number">۳</span>
                                <div class="related-item-content">
                                    <span class="related-item-title">از اینترنت تا پیامک؛ گسترش سانسور به آخرین کانال ارتباطی</span>
                                </div>
                            </a>
                            <a href="article-5.html" class="related-item">
                                <span class="related-item-number">۴</span>
                                <div class="related-item-content">
                                    <span class="related-item-title">از اینترنت طبقاتی تا اعلام شروط رفع فیلتر تلگرام</span>
                                </div>
                            </a>
                        </div>
                    </div>
                </div>
            </aside>
        </div>
    </article>
</body>
</html>
